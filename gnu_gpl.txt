<H2 align=center>GNU general public licence -  český překlad</H2></CENTER>

<P>Verze 2, červen 1991</P>
<P>
<BLOCKQUOTE><CODE>
<PRE>
Copyright (c) 1989, 1991 Free Software Foundation, Inc. 675 Mass Ave,
Cambridge, MA 02139, USA

Kopírování a distribuce doslovných kopií tohoto licenčního dokumentu jsou
dovoleny komukoliv, jeho změny jsou však zakázány.
</PRE>
</CODE></BLOCKQUOTE>
</P>


<H2><A NAME="ss21.1">21.1 Preambule </A></H2>

<P>Licence pro většinu programového vybavení jsou navrženy tak, že vám
odebírají právo jeho volného sdílení a&nbsp;úprav. Smyslem Obecné veřejné licence
GNU je naproti tomu zaručit volnost sdílení a&nbsp;úpravy volného programového
vybavení -  pro zajištění volného přístupu k&nbsp;tomuto programovému vybavení
pro všechny jeho uživatele. Tato Obecná veřejná licence GNU se vztahuje na
většinu programového vybavení nadace Free Software Foundation a&nbsp;na jakýkoli
jiný program, jehož autor se přikloní k&nbsp;jejímu používání. (Některé další
programové vybavení  od Free Software Foundation je namísto toho pokryto
Obecnou knihovní veřejnou licencí GNU.) Můžete ji rovněž použít pro své
programy.</P>
<P>Pokud mluvíme o&nbsp;volném programovém vybavení, máme na mysli volnost, nikoliv
cenu. Naše Obecná veřejná licence je navržena pro zajištění toho, že můžete
volně šířit kopie volného programového vybavení (a&nbsp;účtovat si za tuto
službu, pokud chcete), že obdržíte zdrojový kód anebo jej můžete získat,
pokud chcete, že můžete tento software měnit nebo jeho části použít v&nbsp;nových
programech; a&nbsp;že víte, že tyto věci smíte dělat.</P>
<P>Abychom mohli vaše práva chránit, musíme vytvořit omezení, která zakáží
komukoli vám tato práva odepírat nebo vás&nbsp;žádat, abyste se těchto práv
vzdal. Tato omezení se promítají do jistých povinností, kterým musíte
dostát, pokud šíříte kopie dotyčného programového vybavení anebo ho
modifikujete.</P>
<P>Například, šíříte-li kopie takového programu, ať již zdarma nebo za
poplatek, musíte poskytnout příjemcům všechna práva, která máte sám. Musíte
zaručit, že příjemci rovněž dostanou anebo mohou získat zdrojový kód. A
musíte jim ukázat tyto podmínky, aby znali svá práva.</P>
<P>Vaše práva chráníme ve dvou krocích: (1) autorizací programového vybavení, a
(2) nabídkou této licence, která vám dává právoplatné svolení ke kopírování,
šíření a&nbsp;modifikaci programového vybavení.</P>
<P>Kvůli ochraně každého autora i&nbsp;nás&nbsp;samotných chceme zaručit, aby každý
chápal skutečnost, že pro volné programové vybavení nejsou žádné záruky.
Je-li programové vybavení někým jiným modifikováno a&nbsp;posláno dále, chceme,
aby příjemci věděli, že to, co mají, není originál, takže jakékoliv problémy
vnesené jinými se neodrazí na reputaci původních autorů.</P>
<P>Konečně, každý volný program je neustále ohrožen softwareovými patenty.
Přejeme si zamezit nebezpečí, že redistributoři&nbsp;volného programu obdrží
samostatně patentová osvědčení a&nbsp;tím učiní program vázaným. Abychom tomu
zamezili, deklarovali jsme, že každý patent musí být buď vydán s&nbsp;tím, že
umožňuje volné užití, anebo nesmí být vydán vůbec.</P>
<P>Přesná ustanovení a&nbsp;podmínky pro kopírování, šíření a&nbsp;modifikaci jsou uvedeny
dále.</P>


<H2><A NAME="ss21.2">21.2 Ustanovení a&nbsp;podmínky pro kopírování, distribuci a&nbsp;modifikaci </A></H2>

<P>0. Tato licence se vztahuje na kterýkoliv program či&nbsp;jiné dílo, které
obsahuje zmínku, umístěnou v&nbsp;něm držitelem autorských práv, o&nbsp;tom, že dílo
může být šířeno podle ustanovení Obecné veřejné licence GNU. V&nbsp;dalším textu
znamená ,,Program''  každý takový program nebo dílo a&nbsp;,,dílo založené na Programu'' 
znamená buď Program samotný anebo každé jiné dílo z&nbsp;něj odvozené,
které podléhá autorskému zákonu: tím se míní dílo obsahující Program nebo
jeho část, buď doslovně anebo s&nbsp;modifikacemi, popřípadě v&nbsp;překladu do
jiného jazyka. (Nadále je překlad zahrnován bez omezení pod pojmem
,,modifikace'' .) Každý uživatel licence je označován jako ,,vy'' .</P>
<P>Jiné činnosti než kopírování, šíření a&nbsp;modifikace nejsou pokryty touto
licencí; sahají mimo její rámec. Akt spuštění programu není omezen a&nbsp;výstup
z Programu je pokryt pouze tehdy, jestliže obsah výstupu tvoří dílo založené
na Programu (nezávisle na tom, zda bylo vytvořeno činností Programu).
Posouzení platnosti předchozí věty závisí na tom, co Program dělá.
<OL>
<LI>Smíte kopírovat a&nbsp;šířit doslovné kopie zdrojového kódu Programu tak, jak
jste jej obdržel, a&nbsp;na libovolém médiu, za předpokladu, že na každé kopii
viditelně a&nbsp;náležitě zveřejníte zmínku o&nbsp;autorských právech a&nbsp;absenci
záruky; ponecháte nedotčené všechny zmínky vztahující se k&nbsp;této licenci a&nbsp;k
absenci záruky; a&nbsp;dáte každému příjemci spolu s&nbsp;Programem kopii této
licence.
<P>Za fyzický akt přenesení kopie můžete žádat poplatek a&nbsp;podle vlastního
uvážení můžete nabídnout za poplatek záruční ochranu.</P>

</LI>
<LI>Můžete modifikovat vaši&nbsp;kopii či&nbsp;kopie Programu anebo kterékoliv jeho části,
a tak vytvořit dílo založené na Programu, a&nbsp;kopírovat a&nbsp;rozšiřovat takové
modifikace či&nbsp;dílo podle platné podmínky sekce 1, za předpokladu, že splníte
všechny tyto podmínky:
<P>
<BLOCKQUOTE>
a) Modifikované soubory musíte opatřit zřetelnou zmínkou uvádějící, že
jste soubory změnil a&nbsp;datum každé změny.
<P>b) Musíte umožnit, aby jakékoliv vámi publikované dílo či&nbsp;rozšiřované
dílo, které obsahuje zcela nebo jen zčásti Program nebo jakoukoli jeho část,
popřípadě je z&nbsp;Programu nebo jeho části odvozeno, mohlo být jako celek
bezplatně poskytnuto každé třetí osobě v&nbsp;souladu s&nbsp;ustanoveními této
licence.</P>
<P>c) Pokud modifikovaný program pracuje tak, že čte interaktivně povely,
musíte zjistit, že při&nbsp;nejběžnějším způsobu jeho spuštění vytiskne nebo
zobrazí hlášení zahrnující příslušnou zmínku o&nbsp;autorském právu a&nbsp;uvede, že
neexistuje žádná záruka (nebo popřípadě, že záruku poskytujete vy), a&nbsp;že
uživatelé mohou za těchto podmínek Program redistribuovat, a&nbsp;musí uživateli
sdělit, jakým způsobem může nahlédnout do kopie této licence. (Výjimka: v
případě, že sám program je interaktivní, avšak žádné takové hlášení
nevypisuje, nepožaduje se, aby vaše dílo založené na Programu takové hlášení
vypisovalo.)</P>
</BLOCKQUOTE>
</P>
<P>Tyto požadavky se vztahují k&nbsp;modifikovanému dílu jako celku. Pokud lze
identifikovat části takového díla, které zřejmě nejsou odvozeny z&nbsp;Programu a
mohou být samy o&nbsp;sobě rozumně považovány za nezávislá a&nbsp;samostatná díla, pak
se tato licence a&nbsp;její ustanovení nevztahují na tyto části, jsou-li šířeny
jako nezávislá díla. Avšak jakmile tyto části rozšiřujete jako části celku,
jímž je dílo založené na Programu, musí být rozšiřování tohoto celku
podřízeno ustanovení této licence tak, že povolení poskytnutá dalším
uživatelům se rozšíří na celé dílo, tedy na všechny jeho části bez ohledu na
to, kdo kterou část napsal.</P>
<P>Smyslem tohoto paragrafu tedy není získání práv&nbsp;na dílo zcela napsané vámi
ani popírání vašich práv&nbsp;vůči&nbsp;němu; skutečným smyslem je výkon práva na
řízení distribuce odvozených nebo kolektivních děl založených na Programu.</P>
<P>Pouhé spojení jiného díla, jež není na Programu založeno, s&nbsp;Programem (anebo
dílem založeným na Programu) na paměťovém nebo distribučním médiu neuvazuje
toto jiné dílo do působnosti této licence.</P>

</LI>
<LI>Můžete kopírovat a&nbsp;rozšiřovat Program (nebo dílo na něm založené, viz
sekce 2 v&nbsp;objektové anebo spustitelné podobě podle ustanovení 
sekcí 1 a&nbsp;2 výše, pokud splníte některou z
následujících náležitostí:
<P>
<BLOCKQUOTE>
a) Doprovodíte jej zdrojovým kódem ve strojově čitelné formě. Zdrojový
kód musí být rozšiřován podle ustanovení sekcí 1 a&nbsp;2, 
a to na médiu běžně používaném pro výměnu programového vybavení; nebo
<P>b) Doprovodíte je písemnou nabídkou nejméně na tři&nbsp;roky,
podle níž poskytnete jakékoli třetí straně, za poplatek nepřevyšující vaše
výdaje vynaložené na fyzickou výrobu zdrojové distribuce, kompletní strojově
čitelnou kopii odpovídající zdrojovému kódu, jenž musí být šířen podle
ustanovení sekcí 1 a&nbsp;2 na médiu běžně používaném pro
výměnu programového vybavení; nebo</P>
<P>c) Doprovodíte jej informacemi, které jste dostal ohledně nabídky na
poskytnutí zdrojového kódu. (Tato alternativa je povolena jen pro nekomerční
šíření a&nbsp;jenom tehdy, pokud jste obdržel program v&nbsp;objektovém nebo
spustitelném tvaru spolu s&nbsp;takovou nabídkou, v&nbsp;souladu s&nbsp;položkou b
výše.)</P>
</BLOCKQUOTE>
</P>
<P>Zdrojový kód k&nbsp;dílu je nejvhodnější formou díla z&nbsp;hlediska jeho případných
modifikací. Pro dílo ve spustitelném tvaru znamená úplný zdrojový kód
veškerý zdrojový kód pro všechny moduly, které obsahuje, plus jakékoli další
soubory pro definici rozhraní, plus dávkové soubory potřebné pro kompilaci a
instalaci spustitelného programu. Zvláštní výjimkou jsou však ty programové
komponenty, které jsou normálně šířeny (buď ve zdrojové nebo binární formě)
s hlavními součástmi operačního systému, na němž spustitelný program běží
(tj. s&nbsp;překladačem, jádrem apod.). Tyto komponenty nemusí být šířeny se
zdrojovým kódem, pokud ovšem komponenta sama nedoprovází spustitelnou podobu
díla.</P>
<P>Je-li šíření objektového nebo spustitelného kódu činěno nabídkou přístupu ke
kopírování z&nbsp;určitého místa, potom se za distribuci zdrojového kódu počítá i
nabídnutí ekvivalentního přístupu ke kopírování zdrojového kódu ze stejného
místa, byť přitom nejsou třetí strany nuceny ke zkopírování zdrojového kódu
spolu s&nbsp;objektovým.</P>

</LI>
<LI>Nesmíte kopírovat, modifikovat, poskytovat sublicence anebo šířit
Program jiným způsobem než výslovně uvedeným v&nbsp;této licenci. Jakýkoli jiný
pokus o&nbsp;kopírování, modifikování, poskytnutí sublicence anebo šíření
Programu je neplatný a&nbsp;automaticky ukončí vaše práva daná touto licencí.
Strany, které od vás&nbsp;obdržely kopie anebo práva v&nbsp;souladu s&nbsp;touto licencí,
však nemají své licence ukončeny, dokud se jim plně podřizují.

</LI>
<LI>Není vaší povinností tuto licenci přijmout, protože jste ji
nepodepsal. Nic jiného vám však nedává možnost kopírovat nebo šířit Program
nebo odvozená díla. V&nbsp;případě, že tuto licenci nepřijmete, jsou tyto
činnosti zákonem zakázány. Tím pádem modifikací anebo šířením Programu
(anebo každého díla založeného na Programu) vyjadřujete své podřízení se
licenci a&nbsp;všem jejím ustanovením a&nbsp;podmínkám pro kopírování, modifikování a
šíření Programu a&nbsp;děl na něm založených.

</LI>
<LI>Pokaždé, když redistribuujete Program (nebo dílo založené na
Programu), získává příjemce od původního držitele licence právo kopírovat,
modifikovat a&nbsp;šířit Program v&nbsp;souladu s&nbsp;těmito ustanoveními a&nbsp;podmínkami.
Nesmíte klást žádné překážky výkonu zde zaručených příjemcových práv. Nejste
odpovědný za vymáhání dodržování této licence třetími stranami.

</LI>
<LI>Jsou-li vám z&nbsp;rozhodnutí soudu, obviněním z&nbsp;porušení patentu nebo z
jakéhokoli jiného důvodu (nejen v&nbsp;souvislosti s&nbsp;patenty) uloženy takové
podmínky (ať již příkazem soudu, smlouvou nebo jinak), které se vylučují s
podmínkami této licence, nejste tím osvobozen od podmínek této licence.
Pokud nemůžete šířit Program tak, abyste vyhověl zároveň svým závazkům
vyplývajícím z&nbsp;této licence a&nbsp;jiným platným zůvazkům, nesmíte jej v&nbsp;důsledku
toho šířit vůbec. Pokud by například patentové osvědčení nepovolovalo
bezplatnou redistribuci Programu všemi, kdo vaším přičiněním získají přímo
nebo nepřímo jeho kopie, pak by jediný možný způsob jak vyhovět zároveň
patentovému osvědčení i&nbsp;této licenci spočíval v&nbsp;ukončení distribuce
Programu.
<P>Pokud by se za nějakých specifických okolností jevila některá část tohoto
paragrafu jako neplatná nebo nevynutitelná, považuje se za směrodatnou
rovnováha vyjádřená tímto paragrafem a&nbsp;paragraf jako celek se považuje za
směrodatný za jiných okolností.</P>
<P>Smyslem tohoto paragrafu není navádět vás&nbsp;k&nbsp;porušování patentů či&nbsp;jiných
ustanovení autorského práva, anebo tato ustanovení zpochybňovat; jediným
jeho smyslem je ochrana integrity systému šíření volného programového
vybavení, které je podloženo veřejnými licenčními předpisy. Mnozí lidé
poskytli své příspěvky do širokého okruhu programového vybavení šířeného
tímto systémem, spolehnuvše na jeho důsledné uplatňování; záleží na
autorovi/dárci, aby rozhodl, zda si přeje šířit programové vybavení pomocí
nějakého jiného systému a&nbsp;žádný uživatel licence nemůže takové rozhodnutí
zpochybňovat.</P>
<P>Smyslem tohoto paragrafu je zevrubně osvětlit to, co je považováno za
důsledek plynoucí ze zbytku této licence.</P>

</LI>
<LI>Pokud je šíření či&nbsp;použití Programu v&nbsp;některých zemích omezeno buď
patenty anebo autorsky chráněnými rozhraními, může držitel původních
autorských práv, který svěřuje Program do působnosti této licence, přidat
výslovně omezení pro geografické šíření, vylučující takové země, takže
šíření je povoleno jen v&nbsp;těch zemích nebo mezi těmi zeměmi, které nejsou
tímto způsobem vyloučeny. Tato licence zahrnuje v&nbsp;tomto případě takové
omezení přesně tak, jako bylo zapsáno v&nbsp;textu této licence.

</LI>
<LI>Free Software Foundation může čas od času vydávat upravené nebo nové
verze Obecné veřejné licence. Takové nové verze se budou svým duchem podobat
současné verzi, v&nbsp;konkrétních věcech se však mohou lišit s&nbsp;ohledem na nové
problémy či&nbsp;zájmy.
<P>Každé nové verzi je přiděleno rozlišující číslo verze. Pokud Program
specifikuje číslo verze, která se na něj vztahuje, a&nbsp;,,všechny následující
verze'' , můžete se podle uvážení řídit ustanoveními a&nbsp;podmínkami buďto oné
konkrétní verze anebo kterékoliv následující verze, kterou vydala Free Software
Foundation. Jestliže Program nespecifikuje číslo verze této licence, můžete
si vybrat libovolnou verzi, kterou kdy Free Software Foundation vydala.</P>

</LI>
<LI>Pokud si přejete zahrnout části Programu do jiných volných programů,
jejichž distribuční podmínky jsou odlišné, zašlete autorovi žádost o
povolení. V&nbsp;případě programového vybavení, k&nbsp;němuž vlastní autorská práva
Free Software Foundation, napište Free Software Foundation; někdy činíme
výjimky ze zde uvedených ustanovení. Naše rozhodnutí bude vedeno dvěma cíli;
zachováním volné povahy všech odvozenin našeho volného programového vybavení
a podporou sdílení a&nbsp;opětovného využití programového vybavení obecně.


<P><B>ZÁRUKA SE NEPOSKYTUJE</B></P>


</LI>
<LI>VZHLEDEM K&nbsp;BEZPLATNÉMU POSKYTNUTÍ LICENCE K&nbsp;PROGRAMU SE NA PROGRAM
NEVZTAHUJE ŽÁDNÁ ZÁRUKA, A&nbsp;TO V&nbsp;MÍŘE POVOLENÉ ZÁKONEM. POKUD NENÍ PÍSEMNĚ
STANOVENO JINAK, POSKYTUJÍ DRŽITELÉ AUTORSKÝCH
PRÁV&nbsp;POPŘÍPADĚ JINÉ STRANY
PROGRAM ,,TAK, JAK JE'', BEZ ZÁRUKY JAKÉHOKOLIV DRUHU, A« VÝSLOVNÉ NEBO
VYPLÝVAJÍCÍ, VČETNĚ, ALE NIKOLI JEN, ZÁRUK PRODEJNOSTI A&nbsp;VHODNOSTI PRO
URČITÝ ÚČEL. POKUD JDE O&nbsp;KVALITU A&nbsp;VÝKONNOST PROGRAMU, LEŽÍ VEŠKERÉ RIZIKO
NA VÁS. POKUD BY SE U&nbsp;PROGRAMU PROJEVILY ZÁVADY, PADAJÍ NÁKLADY ZA VŠECHNU
POTŘEBNOU ÚDRŽBU, OPRAVY ČI&nbsp;NÁPRAVU NA VÁŠ VRUB.

</LI>
<LI>V ŽÁDNÉM PŘÍPADĚ, S&nbsp;VÝJIMKOU TOHO, KDYŽ TO VYŽADUJE PLATNÝ ZÁKON,
ANEBO KDYŽ TO BYLO PÍSEMNĚ ODSOUHLASENO, VÁM NEBUDE ŽÁDNÝ Z&nbsp;DRŽITELŮ
AUTORSKÝCH PRÁV&nbsp;ANI ŽÁDNÁ JINÁ STRANA, KTERÁ SMÍ MODIFIKOVAT ČI&nbsp;ŠÍŘIT
PROGRAM V&nbsp;SOULADU S&nbsp;PŘEDCHOZÍMI USTANOVENÍMI, ODPOVĚDNÝ ZA ŠKODY, VČETNĚ
VŠECH OBECNÝCH, SPECIÁLNÍCH, NAHODILÝCH NEBO NÁSLEDNÝCH ŠKOD VYPLÝVAJÍCÍCH Z
UŽÍVÁNÍ ANEBO
NESCHOPNOSTI UŽÍVAT PROGRAMU (VČETNĚ ALE NIKOLI JEN, ZTRÁTY
NEBO ZKRESLENÍ DAT, NEBO TRVALÝCH ŠKOD ZPŮSOBENÝCH VÁM NEBO TŘETÍM STRANÁM,
NEBO
SELHÁNÍ FUNKCE PROGRAMU V&nbsp;SOUČINNOSTI S&nbsp;JINÝMI
PROGRAMY), A&nbsp;TO I&nbsp;V&nbsp;PŘÍPADĚ, ŽE TAKOVÝ DRŽITEL AUTORSKÝCH PRÁV&nbsp;NEBO JINÁ
STRANA BYLI UPOZORNĚNI NA MOŽNOST TAKOVÝCH ŠKOD.</LI>
</OL>
</P>


<H2><A NAME="ss21.3">21.3 Jak uplatnit tato ustanovení na vaše nové programy </A></H2>

<P>Pokud vyvinete nový program a&nbsp;chcete, aby byl veřejnosti co nejvíce k
užitku, můžete toho nejlépe dosáhnout tím, že jej prohlásíte za volné
programové vybavení, které může kdokoliv redistribuovat a&nbsp;měnit za zde
uvedených podmínek.</P>
<P>K tomu stačí připojit k&nbsp;programu následující údaje. Nejbezpečnější cestou je
jejich připojení na začátek každého zdrojového souboru, čímž se nejúčinněji
sdělí vyloučení záruky; a&nbsp;v&nbsp;každém souboru by pak měla být přinejmenším
řádka s&nbsp;,,copyrightem''  a&nbsp;odkaz na místo, kde lze nalézt úplné údaje.</P>
<P>
<BLOCKQUOTE><CODE>
<PRE>
    řádka se jménem programu a nástinem toho, co dělá
    Copyright (C) 19yy  jméno autora

    Tento program je volné programové vybavení; můžete jej šířit a
modifikovat podle ustanovení Obecné veřejné licence GNU, vydávané Free
Software Foundation; a to buď verze 2 této licence anebo (podle vašeho
uvážení) kterékoli pozdější verze.

    Tento program je rozšiřován v naději, že bude užitečný, avšak BEZ
JAKÉKOLI ZÁRUKY; neposkytují se ani odvozené záruky PRODEJNOSTI anebo
VHODNOSTI PRO URČITÝ ÚČEL.
Další podrobnosti hledejte v Obecné veřejné licenci GNU.

   Kopii Obecné veřejné licence GNU jste měl obdržet spolu s tímto
programem; pokud se tak nestalo, napište o ni Free Software Foundation,
Inc., 675 Mass Ave, Cambridge, MA 02139, USA.
</PRE>
</CODE></BLOCKQUOTE>
</P>

<P>Připojte rovněž informaci o&nbsp;tom, jak je možné se s&nbsp;vámi spojit elektronickou
a papírovou poštou.</P>
<P>Pokud je program interaktivní, zařiďte, aby se při&nbsp;startu v&nbsp;interaktivním
módu vypsalo hlášení podobné tomutu:</P>
<P>
<BLOCKQUOTE><CODE>
<PRE>
    Gnomovision verze 69, Copyright (C) 19yy jméno autora
    Gnomovision je ABSOLUTNĚ BEZ ZÁRUKY; podrobnosti se dozvíte zadáním
show w. Jde o volné programové vybavení a jeho šíření za jistých podmínek
je vítáno; podrobnosti získáte zadáním show c.
</PRE>
</CODE></BLOCKQUOTE>
</P>

<P>Hypotetické povely <CODE>show w</CODE> a&nbsp;<CODE>show c</CODE> by měly zobrazit příslušné
pasáže Obecné veřejné licence. Odpovídající povely ovšem nemusí být právě
<CODE>show w</CODE> a&nbsp;<CODE>show c</CODE>; mohou to být třeba stisky tlačítka na myši&nbsp;nebo
položky v&nbsp;menu -  cokoliv, co se do vašeho programu hodí.</P>
<P>Pokud je to nutné, měl byste také přimět svého zaměstnavatele (jestliže
pracujete jako programátor) nebo představitele vaší školy, je-li někdo
takový, k&nbsp;tomu, aby podepsal ,,zřeknutí se autorských práv'' . Zde je vzor;
jména pozměňte:</P>
<P>
<BLOCKQUOTE><CODE>
<PRE>
  Yoyodyne, a.s., se tímto zříká veškerého zájmu o autorská práva k programu 
  `Gnomovision' (překladač s nakladačem) napsaného Jamesem Hackerem.

  Tomáš Složitý --- podpis}, 1. dubna 1989
  Tomáš Složitý, více než prezident
</PRE>
</CODE></BLOCKQUOTE>
</P>
<P>Tato Obecná veřejná licence neumožňuje zahrnutí vašeho programu do jiných
než volných programů. Je-li váš program knihovnou podprogramů, můžete
zvážit, zda je užitečné umožnit sestavování i&nbsp;vázaných aplikačních programů
s vaší knihovnou. V&nbsp;takovém případě použijte Obecnou knihovní licenci GNU
namísto této licence.</P>
